<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>তপু আহমেদ </title>
    <link rel="stylesheet" href="singleblog-style.css">
</head>

<body>
    <div class="image">
        <img src="img-jail.jpg" alt="man holding bars">
    </div>
    <div class="mainpost">
 <div class="para-no">১ </div>
 <p>

     টর্চারের একটা কমন মেথর্ড হচ্ছে , শারীরিক নির্যাতনের পাশাপাশি লাঞ্ছিত করা, দ্বীণের উপর আঘাত করা । প্রায়ই হাত পায়ে
     হ্যান্ডকাপ দিয়ে অর্ধ-উলংগ করে (শুধু মাত্র আন্ডারওয়ার) পড়িয়ে ফ্লোরে ফেলে রাখত আর মাঝে মাঝেই লাথি মারা হতো । আর
     দ্বীনের উপর আক্রমণ করাটা খুবই স্বাভাবিক ব্যাপার ছিল ।
     কোন এক অফিসার ছিল, একটু বয়স্ক , একাধিকবার হ্বজ করা। সে হাত পা বেধে ফেলে রেখে মাঝেই মাঝেই বলত, কিরে আমারে দাওয়াত
     দে।আমাকে কনভিন্স কর। একদিন ডেকে নিয়ে যাবার পর শুনি সে হ্বজে গেছে। আমাকে শুনিয়ে শুনিয়ে এক কন্সস্টেবল আরেক
     কন্সস্টেবলকে বলছিল, বা** স্যার তো হ্বজে গেছে আর মে*** স্যার আসার সময় মাল(মদ) নিয়ে আসতে বলছে। সেখানকার মাল অনেক
     ভালো ।<br>
     আর গুমের ব্যাপার টা প্রায় ওপেন সিক্রেটের মত ছিল, ঐক্ত গোয়েন্দা সংস্থার বাইরেও প্রায়ই অনান্য ডিপার্টমেন্ট থেকে
     পুলিশ আসত , তাদের সামনেই চলত ইন্টারোগেশন, অর্ধ-উলংগ করে ফেলে রাখা হতো । তারা জিজ্ঞেস করলে , তাদের সামনে আমাদের
     নিয়ে হাসাহাসি ঠাট্টা মশকরা করা হতো । এমন কি গায়ের ঝাল মেটাতে মামলা দিয়ে জেলে পাঠানোর পরেও নতুন কাওকে গুম করে
     আনলে তাদের কে নির্যাতনের কাহিনি শোনানো হতো , তাদের সামনেও গালি গালাজ করে এরা ঔদ্ধত্ব প্রকাশ করত ।
     
    </p>
     
     
        <div class="para-no">২</div>
        <p>

            আয়নাঘরের খাবার ছিল একবারে বিচ্ছিরি রকমের । পঁচা মাছ , গলা ভাত । নোংরা লাল সবুজ প্লাস্টিকের বাটিতে খাবার দিত। ভাত
            মাছ একসাথে দিত । অনেক সময় রেখে এরপর দিত । গরম ভাত প্লাস্টিকের বাটিতে রেখে দেওয়াতে, মাঝে মাঝেই ভাত গন্ধ হয়ে যেতো
            । এরউপর মাছের নাড়ি ভুড়িও এমন কি কানকোও পরিস্কার করত না। সাথে মাঝে মাঝে ডাল দিত। সকাল বেলার খাবার ছিল খিচুড়ি আর
            আলু ভর্তা। যদিও একে খিচুড়ি বলা যায় না। তবুও এই খাবার টা একটু হলেও মুখে দেয়া যেত। আমি সকালের আলু ভর্তা হাফ তুলে
            রাখতাম দুপুরে ভাতের সাথে খেতে। কোরবানি ইদের পর পাশের সেলে একটা ছেলে আসল । ইদের তিন/চারদিন পর ছেলেটাকে ধরে নিয়ে
            এসেছে । ইদের ছুটি শেষ করে, সবে কাজে ফিরছে। সহজ সরল সাধারণ ঘরের ছেলে। কাঠের কাজ করত। তার অপরাধ ফেসবুকে কিছু পোস্ট
            দিয়েছিল । শাইখ রাহমানির কিছু ভিডিও শেয়ারও দিয়েছিল । ছেলেটা অতান্ত সহজ সরল ছিল । মাঝে মাঝেই চিৎকার করে কান্না
            করত। জোরে জোরে স্যার স্যার বলে রাতে ডাকত। দ্বিতীয় দিন এসে ই গার্ড কে বলতেছিল, স্যার আমার ভাত খাবার প্লেট লাগবে।
            এই জন্য বেচারাকে অনেক গালিগালাজ শুনতে হয়েছে। সে প্রথম ৫/৭ দিন বুঝতেই পারেনি সে গুম হয়েছে। সে ভেবেছে সে জেলে আছে।
            মাঝেই মাঝেই বাসার সাথে কথা বলার জন্য কান্না কাটি চিৎকার করত। <br>
            তাকে যখন উঠিয়ে আনে তার সাথে কিছু তেতুলের আচার ছিল । সে তাদের থেকে কিছু আচার চেয়ে নিয়ে আসে। সেখান থেকে আমাকেও
            কিছু দিয়েছিল। সেইদিন তৃপ্তি সহকারে অনেক ভাত খেয়েছিলাম আচার দিয়ে। মনে হচ্ছিল আমি কোন বড় রেস্তোরায় খাচ্ছি ।
            এক ইন্ডিয়ান ভাই ছিলেন , খৃষ্টান , সেভেন সিস্টার্সের কোন দলের সদস্য। তিনি পঁচা সিলভার কাপ খেতে খেতে এত বিরক্ত হয়ে
            গেছিলেন যে, একবার বললেন , যদি কখনো সেভেন সিস্টার্স দখল করতে পারি সবার আগে সিলভার কাপ নিষিদ্ধ করব । <br>
            এখন যখন বাসার বসে মজার মজার খাবার খাই । নিজেই অজান্তেই মাঝে মাঝে কল্পনার রাজ্যে হারিয়ে যাই, চোখের সামনে ভেসে আসে
            সবুজ নিল বক্স, বক্সের ঢাকনা খুলতেই বোটকা একটা গন্ধ বের হচ্ছে ।
        </p>



        <div class="para-no">৩</div>
        <p>

            বেশ কয়েকদিন পর হঠাত একদিন ডাক পড়ল। সাধারণত গুম সেল থেকে জিজ্ঞাসাবাদের জন্য তাদের অফিসেই ডেকে পাঠানো হতো । নেয়ার
            সময় পিঠমোড়া করে হ্যান্ডকাপ লাগিয়ে মাথায় জমটুপি পড়িয়ে নিয়ে যাওয়া হতো । দুইপাশে দুইজন কন্সট্রেবল ধরে নিয়ে যেত।<br>
            রুমে ঢুকেই দেখতে পেলাম পরিচিত মুখের সাথে বেশ আরো নতুন মুখ । অন্য একটা টিমের অফিসার সে। আমার সাথে পরিচয় করিয়ে
            দিয়ে বলল, চেয়েছিলাম তো ক্রস ফায়ার দিবো । কিন্তু বাবা মায়ের একমাত্র ছেলে, আবার মেধাবি, ভালো হয়ে গেলে দেশের কাজে
            লাগবে । আরেকজন বলে উঠল ভালো হবে না তো ঐ ।<br>
            এরপর আরেক টিমের অফিসার বলে উঠল তোর ব্যাপারে যা শুনলাম তোকে তো ছাড়া ঠিক না। কিন্তু স্যার দয়া করতেছে । তোর ও একটু
            আগায়া আসতে হবে । তোকে যা বলে দিব সেটা ম্যাজিস্টেট সামনে গিয়ে বলবি । ভুলেও বলবি না তোরে এতদিন আগে নিয়ে আসছি ।
            বলবি আজকে তোকে ধরসে। যদিও ভুলেও এসব না বলিস তাহলে তোকে আরো ১০ টা মামলা দিবো । অস্ত্র সহ গ্রেপ্তার দেখাবো । জীবনে
            বের হইতে পারবি না।<br>
            এরপর আমাকে কোন একটা লিখা পড়তে দেয়া হয় এবং এটাকে মুখস্ত করতে বলা হয় । যাতে আমি সেটা ম্যাজিস্টেটের সামনে তাদের
            লিখিত স্কিপ্ট আউড়াতে পারি । স্কিপ্ট অনুযায়ী আমি কোন এক জঙ্গি সঙ্গগঠনের সদস্য, নাশকতা করার উদ্দ্যেশ্য একত্রিত
            হয়েছি ।<br>
            এভাবেই তাদের কথিত জঙ্গি স্কিপ্ট গুলো সাজানো হয় । জোর করে নেয়া হয় জবানবন্দি । অত্যাচার কিংবা মিথ্যা আশ্বাস দিয়ে
            সাজানো হয় জঙ্গি নাটক। এভাবেই বছরের পর বছর পড়ে থাকতে হয় জেলে। গুম থেকে আরেক অত্যাচারের জীবনে । আর তাদের এরেস্টের
            কোটা পুরন করে পায় পুরস্কার, প্রমোশন, জাতীর কাছে বাহবাহ । 
            
        </p>
        </div>

</body>

</html>