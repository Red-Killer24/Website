<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="singleblog-style.css">
</head>

<body>
    <div class="image">
        <img src="img-jail.jpg" alt="man holding bars">
    </div>
    <div class="mainpost">
        ২০২১ সালের ২০ ডিসেম্বর আমাকে সিটিটিসি গুম করে। শুরুতে তারা আমার অফিসে এসে রেকি করে যায়। বলে রাখা ভালো যে, সেটা
        আমার মূল কর্মস্থল ছিল না। আমি ফোনে একজনকে কনফার্ম করেছিলাম যে সেদিন আমি সেই শাখায় থাকবো। তো তারা সেদিন সেই
        সময়টাতে আসে, এবং আমাকে পায় এবং অফিস থেকেই তুলে নিয়ে আসে। আসার সময় অফিসের সিসিটিভির ফুটেজ সহ পুরো ড্রাইভটাই খুলে
        নিয়ে আসে, যেন কোন প্রমাণ না থাকে। তারা আমার সাথে থাকা টাকা-পয়সা এবং ডিভাইসগুলোও নিয়ে যায়, সেগুলোর হাদিস আমি আর
        পাই নি।
        তারা প্রথম ১০ দিন আমাকে অমানসিক নির্যাতন করে। আমাকে জম টুপি পরিয়ে হাত টাইট হ্যান্ডকাফ পরিয়ে, ইচ্ছামত পেটানো হত।
        তারপর বিভিন্ন লোকের ছবি দেখানো হত, যাদেরকে আমি চিনি না। আমি চিনি না বললে, আবার আরেক দফা পেটানো হতো। আমাকে বলা
        হয়েছিল, আমাকে তারা ক্রসফায়ার দিবে। আমার লাশও কেউ নিতে আসবে না। আমার জন্য আমার ফ্যামিলি সমাজচ্যুত হবে। আমি কি এসব
        চাই কিনা? তাদের কি সেই সক্ষমতা আছে কিনা?
        তারা আমকে সিটিটিসি কম্পাউন্ডের ৭ তলার সেলগুলোর ১ টাতে রাখে, যেখানে মোট ১২ টা সেল ছিল। আমাকে শীতকালে বন্দি করা
        হয়েছিল যেহেতু, প্রতি রাতে ঠান্ডায় পিঠে ফেলে রেখে শুইতে খুব কষ্ট হতো। খুবই নিম্ন মানের খাবার যেন কারো বাসি করা
        খাবার আমাদের দেয়া হয়েছে। পঁচা মাছ, বুড়া-শক্ত সবজী দেয়া হত। আমরা অনেক অভিযোগ করার পর ডিম ভাজি দিত কিন্তু সেটা এত
        নষ্ট তেলে ভাজা যে, সেটা খেলেই পেটে ব্যাথা কুকড়ে যেতাম। যেই বাটিতে করে খাবার দেয়া হতো, সেটার দূর্গন্ধ মাঝে মাঝে
        এত বেশী হতো যে, সেটা সহ্য করানিজের বমি নিজে খাওয়াটও সম্ভবত এর চেয়ে সহজ হতো। দিনের পর দিন না খেয়ে থেকে পরে ভাত
        ধুয়ে খেতে বাধ্য হতাম। ভিটামিনের অভাবে চুল পড়ছিল, নখের পাশের চামড়া উঠে যাচ্ছিলো। কোন ঘড়ি ছিল না। আজানই ছিল সময়
        বুঝার মাধ্যম। চারপাশে শুধু দেয়াল, যেন এক কবরে আছি, হঠাৎ ঘুম ভাঙলে এমনই মনে হতো।
        আমাদেরকে কলের পানি খেতে বলা হত। মাসের পর মাস ডিরেক্ট কলের পানি খাওয়াটা নিশ্চয়ই ক্ষতিকর, আপনারা তা জানেন। কিছু
        কিছু কন্সটেবল যারা পাহারা দিতে আসতো, তারা খুব বাজে গালাগালি করতো। আমরা একটু ঘুমাতে চাইলে নিশ্চিন্তে অনেকে বাজে
        মন্তব্য করতো যে, কেনো আমাদের চেহারায় দুশ্চিন্তা নেই, কেনো আমারা নির্ভার ঘুমাচ্ছি। আমরা মাসের পর মাস সূর্য়ের আলো
        দেখতাম না। আমাদের বন্দীদের মধ্যে কথা বলাও নিষেধ ছিল। আমরা একটু কথা বলার জন্য সারাদিন অপেক্ষা করে থাকতাম যে, কখন
        সুযোগ পাওয়া যায়।
        জিজ্ঞাসাবাদের সময়, তারা ইসলামের বিভিন্ন নিয়ম, খলিফাদের চরিত্র নিয়ে বাজে কথা বলতো, হাসাহাসি করতো। বিভিন্ন
        সম্মানিত ব্যক্তিদের নামে অশালীন অপবাদ দিত। এবং তাদের অনেকেই ফোন ট্যাপ করার হাতিয়ার পেয়ে এসব অনেক অনৈতিক কাজে
        ব্যবহার করতো। অনেকে প্রকাশ্যে আমাদের সামনে ফোনে পরিকায়া করতো, যেটা তাদের কথোপকথন দেখলেই বুঝা যায়।
        একটা পর্যায়ে তারা বলতো, আমি না হয় ভালো বা কোন অপরাধ করি নি। কিন্তু আমার কাছে এরকম কাকে সন্দেহজনক মনে হয় তাদের
        নাম-ঠিকানা পরিচয় দিতে। কিংবা আমার পরিচিতদের নাম-ঠিকানা-পরিচায় তাদের লিখে দিতে হত। তারপর নিজের জীবন কাহিনী লিখতে
        হত। একবার না, কয়েকবার করে লিখতে হতো। এরপর মাসের পর মাস ফেলে রাখতো সেই ছোট্ট সেলে। আর মাঝে মাঝে জিজ্ঞাসাবাদ করতো
        - সেই আগের প্রশ্ন, আগের ছবি বারবার বারবার। প্রতিবারের মত যে, তুই কাউকে দেয়, তোকে ছেড়ে দিবো। যদিও এটা পুরো মিথ্যা
        কথা, বছরের পর বছর ফেলে রাখার হুমকি দিতো। একটা পর্যায়ে বাধ্য হয়েছি, প্লিজ আমাকে ক্রস ফায়ার দিয়ে দিন, নতুবা অন্তত
        মামলা দিন - পরিবার অন্তত জানুক।
        তারা বিভিন্ন পরিচিত মানুষের নামে মিথ্যা কথা বলতো যে, সে তো এমন এমন - এত খারাপ - তুই তাকে ধরিয়ে দে। প্রথম প্রথম
        ট্রমার চোটে তাদের এই চালাকিগুলো ঠিকমত ধরতে না পারলেও, ধীরে ধীরে বুঝতে পারি এগুলো তারা আমাকে ম্যানুপুলেট কার জন্য
        বলছে। কারণ টেকনোলজি সম্পর্কে জ্ঞান থাকায় কিংবা আমার জেনারেশন কিভাবে চিন্তা করে, কাজ করে এগুলোর ব্যাপারে ধারণা
        ছিল। তাই তাদের প্রতারণাগুলো সহজেই ধরতে পারছিলাম।
        ৫ মাস এভাবে চললো। এরপর ৫৬ দিন আমার সেলের তালা খোলা হয় নি। ২০৯ দিনের দিন আমার নামে মিথ্যা নশকতার মামালা দেয়া হয়।
        এবং পরের দিন ম্যাজিস্ট্রেটের সামনে নিজেদের উপর আনা অভিযোগ স্বীকার করতে বলা হয়। তারা বলে যে, এমনটা করলে আমাদের
        মামলা সহজ হয়ে যাবে। আমার ১০-১৫ দিনের মধ্যে বের হয়ে যাবো। অথচ এটাও এই দাজ্জালদের মিথ্যা কথা। কারণ ১৬৪ ধরায় নিজেদর
        উপর আনা অভিযোগ স্বীকার করে জবানবন্দি দিলে সেই মামলা থেকে জামীন পাওয়া এবং পরবর্তীতে মামলা থেকে খালাস পাওয়া খুব
        কঠিন হয়ে যায়। এটা জানা থাকায় আমি বা আমার সাথে যাদের কেইস পার্টনার দেয়া হয়েছে, তারা কোর্টে ১৬৪ ধারায় জবানবন্দি
        দেই নি।
        এরপর আমাদের প্রথমে কেরানীগঞ্জ এবং এরপর কাশিমপুরে পাঠানো হয়। এরপর আবার আমাদের রিমান্ডে নেয়া হয়। আরেক দফা ১৬৪
        ধারায় জবানবন্দি দিতে রাজি করানো হয়। এবারও আমার তা দেই নি। এবং এতদিনেও আমার পরিবার জানতো না যে, আমি কই আছি। তখন
        তাদের জানানো হয়, এবং তাদেরকে ডেকে নিয়ে আমার নামে বিভিন্ন ভুল জিনিস বুঝানো হয়। তারা বুঝায় যে তারা আমার উপকার
        করেছে, নতুবা আমার আরো ক্ষতি হত। তারা নাকি ইহসান করেছে!
        এরপর আমি কাশিমপুরে আরো ১০ মাস কাটাই। সেখানে জেল সুপার সে আমাদের শীতকালে কম্বল, মশারী এসব ব্যবহার করতে দিত না।
        কিছুদিন পর পর এসে আমাদের জিনিসপত্র সব চেকিং এর নামে লন্ডভন্ড করে দিতো। ১০ মাস পর আমার জামীন হলেও আমাকে তার বের
        হতে দিচ্ছিল না। ১৪ দিন পর আমি বের হতে পারি। চিন্তা করুন জামীনের পর আরো ১৪ দিন জেল খাটতে হয়েছে। এসময়ে বিভিন্ন
        সংস্থা এসে আমার তথ্য নিয়ে গেছে, আমাকে জিজ্ঞাসাবাদ করে গেছে।
        আমার পরিবার থানায় জিডি করতে গেলে জিডি নেয়া হয় নি। তারা কোর্টেও জিডি করে নি। পরবর্তিতে অপহরণ জিডির বদলে সাধারণ
        নিখোজ জিডি করা হয়। বছরেরে পর বছর চলে চায়, কিন্তু মামলার চার্জশিট দেয়া হয় না। কারণ আমাদের নামে অভিযোগ মিথ্যা এবং
        প্রমানহীন। এরপরও আইনঅনুযয়ী ৯০ দিন পার হলেও আমাদের জামীন না দিয়ে বছরের পর বছর আটকে রাখা হয়। অনেক সময় জামীন হলেও
        আপীল বিভাগ স্টে করে দেয় জামীন। একারণে সুপ্রীম কোর্টে সিরিয়াল নিয়ে সেই স্টে ভাঙতে ভাঙতে আরো বছর চলে যায়। বিচারকরা
        এদিকে ট্যুরে যায়, অসুস্থ থাকে, বিভিন্ন ছুটি কাটায়, তাদের পাওয়াটাই তো টাফ। বছরের তারা কয়দিন অফিস করে, আর এদিকে কত
        কত মিথ্যা মামলা ঝুলে আছে, তাদের কোন কেয়ারই নেই!!
    </div>
</body>

</html>